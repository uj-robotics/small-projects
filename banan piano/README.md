Plik .ino należy wgrać na Arduino (wystarczy na Arduino UNO, czyli to najmniejsze). Plik .pde będziecie odpalać w Processing, które ściągacie tutaj: http://processing.org/ (potrzebujecie wersji 1.5.1, nowsze wersje mają jakieś problemy z komunikacją szeregową).

http://www.pjrc.com/teensy/td_libs_CapacitiveSensor.html - tutaj znajduje się krótki opis biblioteki, której użyłem do tego pianina. W moim kodzie wszystkie "przyciski" mają wspólny sendPin, który jest ustawiony na pin numer 2. Z tego pinu wyprowadzacie kabelek na np. niebieski pasek płytki stykowej. Z tego niebieskiego paska wyprowadzacie połączenia rezystorami rzędu 1 MOhm. Z drugiej strony tych rezystorów wyprowadzamy kabelki do pinów od 3 do 10 (receivePiny dla kolejnych klawiszy pianina). Ostatnim krokiem jest podpięcie rezystorów rzędu 1 kOhm z tej samej strony, co właśnie podpinaliśmy kable. Na końcu do tych rezystorów podłączamy banany, np. krokodylkami. Załączam też zdjęcie jak to mniej więcej ma wyglądać (banany podłączamy od "bliższej" strony).

Jak otworzycie program w Processing, to musicie się upewnić, że w linii 35 jest ustawiony odpowiedni port (teraz jest ustawiony na COM5, co musicie zmienić na ten, pod które Arduino rzeczywiście jest podpięte - to można sprawdzić w menedżerze urządzeń). Zalecam używanie Windowsa. Kod w Processing po prostu odbiera odpowiednie liczby od Arduino i generuje tony o zadanych częstotliwościach. Mała wskazówka: gdy będziecie włączać program w Processing należy jednocześnie wciskać przycisk Reset na Arduino (w zależności od szybkości komputera można też odczekać sekundę lub dwie zanim wciśniemy reset).

Jak widać ani kod, ani budowa nie są skomplikowane. Zalecam jednak zbudować to przynajmniej dzień przed wydarzeniem i wszystko przetestować
